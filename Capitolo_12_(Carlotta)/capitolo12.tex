\chapter[Simmetrie e Leggi di Conservazione]{Simmetrie e Leggi di\\ Conservazione} 
\section{Derivata di un operatore rispetto al tempo} 

\textbf{Il concetto di derivata di una grandezza fisica rispetto al tempo non può essere definito in meccanica quantistica nel senso che esso ha in meccanica classica. Infatti, la definizione della derivata in meccanica classica è legata alla considerazione dei valori della grandezza in due istanti vicini ma differenti. Nella meccanica quantistica, invece, una grandezza avente un valore determinato in un certo istante non ha, in generale, valore determinato negli istanti successivi.} In altri termini, se il vettore di stato del sistema considerato è un autostato di una determinata osservabile ad un certo istante, negli istanti successivi il vettore di stato non sarà più, in generale, autostato della stessa osservabile.\\

Dunque, il concetto di derivata rispetto al tempo deve essere definito in meccanica quantistica in modo diverso.
\textbf{\'E naturale definire la derivata $\mathbf{{dA}/{dt}}$ di A come grandezza il cui valore medio è uguale alla derivata rispetto al tempo del valor medio $\mathbf{\langle A \rangle} $.
Si ha dunque, per definizione}:
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
		\left\langle \frac{dA}{dt} \right\rangle = \frac{d}{dt} \langle A \rangle .
		}
	\end{equation}\\

Partendo da questa definizione non è difficile ottenere l'espressione dell'operatore quantistico $dA/dt$
	\begin{align}
	\label{eq:cap12_1}
	\left\langle \frac{dA}{dt} \right\rangle &= \langle \alpha,t| \frac{dA}{dt}| \alpha,t \rangle = \frac{d}{dt} \langle A \rangle = \frac{d}{dt} \langle \alpha ,t |A| \alpha ,t\rangle= \nonumber\\
	&=\left(\frac{\partial }{\partial{t}}\langle \alpha,t|\right) A|\alpha,t \rangle + \langle \alpha,t| \frac{\partial A}{\partial{t}}|\alpha,t \rangle + \langle\alpha,t|A \left(\frac{\partial }{\partial{t}}|\alpha,t\rangle\right).
	\end{align} 
In questa espressione ${\partial A}/{\partial{t}}$ è un operatore dedotto per derivazione dell'operatore A rispetto al tempo, dal quale quest'ultimo può dipendere come da un parametro.\\

Utilizzando l'equazione di Schr\"{o}dinger per il ket $|\alpha,t\rangle$ e per il bra corrispondente,   $\langle\alpha,t|$ :
	\begin{equation}
		\begin{cases}
		\displaystyle{i\hbar\frac{\partial }{\partial{t}}|\alpha,t\rangle= H|\alpha,t\rangle }\\[0.3cm]
	\displaystyle{-i\hbar\frac{\partial }{\partial{t}}\langle\alpha,t|= \langle\alpha,t|H } 
		\end{cases}
	\end{equation}
otteniamo dall'eq. (\ref{eq:cap12_1})
	\begin{align}
		\langle\frac{dA}{dt} \rangle &= \frac{i}{\hbar} \langle\alpha,t|HA|\alpha,t\rangle + \langle \alpha,t|\frac{\partial A}{\partial{t}}|\alpha,t \rangle -\frac{i}{\hbar} \langle \alpha,t|AH|\alpha,t\rangle=  \nonumber\\
		&= \langle \alpha,t| (\frac{\partial A}{\partial{t}} + \frac{i}{\hbar}[H,A] ) |\alpha,t\rangle .
	\end{align}
Per definizione di valore medio, l'espressione tra parentesi rappresenta l'operatore cercato $dA/dt$ :
	\begin{equation}
	\label{eq:cap12_2}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			\frac{dA}{dt}= \frac{\partial A}{\partial{t}}+ \frac{i}{\hbar}[H,A].
			}
	\end{equation}\\

È istruttivo confrontare questo risultato con l'equazione del moto classico nella forma di parentesi di Poisson. \textbf{In meccanica classica}, per la derivata totale rispetto al tempo di una grandezza $f$, che è funzione delle coordinate e dei momenti generalizzati $q_i$ e $p_i$ del sistema, si ha:
	\begin{equation}
		\tcboxmath[sharp corners=downhill, colback=white, colframe=black]{
			\frac{df}{dt}= \frac{\partial f}{\partial{t}} + \sum_{i}^{}{(\frac{\partial H}{\partial{p_i}}\frac{\partial f}{\partial{q_i}} - \frac{\partial H}{\partial{q_i}}\frac{\partial f}{\partial{p_i}}} )=
\frac{\partial f}{\partial{t}}+ \{H,f\}.
			}
	\end{equation}
Nuovamente riscontriamo che la regola di corrispondenza di Dirac 
	\begin{equation}
		\tcboxmath[sharp corners=downhill, colback=white, colframe=black]{
			\{ \quad,\quad   \}_{classica}  \leftrightarrow \frac{i}{\hbar} [ \quad, \quad]
			}
	\end{equation}
porta all'equazione corretta in meccanica quantistica. È bene sottolineare, tuttavia, come l'eq (\ref{eq:cap12_2}) risulti valida anche quando la grandezza $A$ non ha analogo classico.\\

Una classe molto importante di grandezze fisiche è costituita da \textbf{quelle grandezze i cui operatori non dipendono esplicitamente dal tempo e che, inoltre, commutano con l'hamiltoniano} in modo tale che 
	\begin{equation}
		\tcboxmath[sharp corners=downhill, colback=white, colframe=black]{
			\frac{dA}{dt}= \frac{\partial A}{\partial{t}} + \frac{i}{\hbar}[H,A]=0.
			}
	\end{equation}
tali grandezze si chiamano \textbf{conservative};\\

Per le grandezze conservative 
	\begin{equation} 
		\tcboxmath[sharp corners=downhill, colback=white, colframe=black]{
			\left\langle \frac{dA}{dt}\right\rangle= \frac{d}{dt}\langle A \rangle =0,
			}
	\end{equation}
cioè 
	\begin{equation}
		\tcboxmath[sharp corners=downhill, colback=white, colframe=black]{
			\langle A \rangle= costante.
			}
	\end{equation}
In altri termini \textbf{il valore medio della grandezza resta costante nel tempo}. Si può ugualmente affermare che \textbf{se, nello stato dato, la grandezza $A$ ha un valore determinato (cioè se lo stato è un autostato dell'operatore $A$) essa avrà anche negli istanti successivi un valore determinato ed esattamente lo stesso\footnote{$A| a, t_0\rangle= a |a,t_0\rangle \Rightarrow A|a, t \rangle = Ae^{-\frac{i}{\hbar}(t-t_0)}|a,t_0\rangle=e^{-\frac{i}{\hbar}(t-t_0)}a|a,t_0\rangle=a|a,t\rangle$}.}\\

\textbf{L'hamiltoniano di un sistema isolato (nonchè di un sistema che si trova in un campo esteso costante e non variabile) non può contenere il tempo esplicitamente.} Ciò risulta dal fatto che tutti gli istanti sono equivalenti relativamente a tale sistema fisico. Pertanto, per un tale sistema  
	\begin{equation}
		\tcboxmath[sharp corners=downhill, colback=white, colframe=black]{
			\frac{\partial H}{\partial{t}}=0;
			}
	\end{equation}
d'altra parte, poiché ogni operatore, come è ovvio, commuta con se stesso possiamo concludere che \textbf{l'energia di un sistema che non si trova in un campo esteso variabile si conserva}:
	\begin{equation}
		\tcboxmath[sharp corners=downhill, colback=white, colframe=black]{
			\frac{dH}{dt}=0.
			}
	\end{equation}
Pertanto \textbf{in meccanica quantistica la legge di conservazione dell'energia significa che, se nello stato dato l'energia ha un valore determinato, questo valore resterà costante nel tempo}.

\section[Simmetrie e leggi di conservazione  in meccanica quantistica]{Simmetrie e leggi di conservazione  in meccanica \\quantistica} 

La legge di conservazione dell'energia, discussa nel paragrafo precedente, rappresenta un esempio specifico di \textbf{connessione tra simmetrie e leggi di conservazione}. Questa legge può essere infatti enunciata dicendo che,se un sistema fisico è invariante rispetto a traslazioni temporali, allora il corrispondente generatore della trasformazione, ossia l'hamiltoniano $H$, è una quantità conservata.\\

\textbf{Così come in meccanica classica, anche in meccanica quantistica la connessione tra simmetria e leggi di conservazione può essere stabilita in forma del tutto generale}.\\

Per discutere questa connessione consideriamo una generica trasformazione che è rappresentata, in meccanica quantistica, da un operatore unitario agente sui vettori di stato:
	\begin{equation}
	\label{eq:cap12_3}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			|\alpha \rangle \rightarrow {U}|\alpha \rangle.
			}
	\end{equation}
Possiamo pensare che ${U}$ rappresenti l'operatore di traslazione spaziale $T(d\vec{x})$ oppure l'operatore di evoluzione temporale, ${U}(t,t_0)$.\\

Consideriamo come cambia, per effetto della trasformazione, un generico elemento di matrice di un operatore ${X}$ tra due stati $|\alpha \rangle$ e $|\beta\rangle$ :
	\begin{equation}
		\tcboxmath[sharp corners=downhill, colback=white, colframe=black]{
			\langle \beta|{X}|\alpha \rangle   \rightarrow    \langle \beta |{U}^+{X}{U}|\alpha \rangle.
			}
	\end{equation}\\

Vediamo allora che la trasformazione può essere pensata o come una trasformazione (\ref{eq:cap12_3})  sui vettori di stato, che lascia gli operatori invariati, o come trasformazione sugli operatori:
	\begin{equation}
	\label{eq:cap12_4}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
		{X}\rightarrow {U}^+ {X}{U},}
	\end{equation}
lasciando invariati i vettori di stato. Formalmente i due approcci sono completamente equivalenti.\\

Come esempio discutiamo il caso di una traslazione spaziale infinitesima operata dall'operatore $T(d\vec{x}^{\,\prime})$.
Nell'approccio utilizzato in precedenza, la trasformazione era pensata come una trasformazione sui vettori di stato che lascia invariati gli operatori. Così ad esempio:
	\begin{align}
		  |\alpha \rangle &\rightarrow (1- \frac{i}{\hbar}\vec{p}\cdot d\vec{x}^{\, \prime}) |\alpha \rangle ,  \\
		  \vec{x}&\rightarrow \vec{x};  
	\end{align}
tuttavia possiamo considerare la trasformazione come una trasformazione degli operatori, che lascia invariati i vettori di stato:
	\begin{align}
			|\alpha \rangle &\rightarrow  |\alpha \rangle , \\
			\vec{x} &\rightarrow \left(1+ \frac{i}{\hbar} \vec{p}\cdot d\vec{x}^{\, \prime}\right) \vec{x} \left(1-\frac{i}{\hbar} \vec{p} \cdot d\vec{x}\right) \approx  \nonumber\\
			& \quad \approx\vec{x}+ \frac{i}{\hbar}[\vec{p}\cdot d\vec{x}^{\, \prime},\vec{x}]=  \vec{x}+ d\vec{x}^{\, \prime} .
	\end{align}
È immediato mostrare come entrambi gli approcci portano allo stesso risultato per il valore di aspettazione di $\vec{x}$:
	\begin{equation}
		\langle \vec{x} \rangle  \mapsto \langle \vec{x}\rangle + \langle d\vec{x}^{\, \prime} \rangle.
	\end{equation}\\

Nel discutere la connessione tra simmetrie e leggi di conservazione è conveniente considerare le trasformazioni come agenti sugli operatori. \textbf{Consideriamo allora una generica trasformazione operata dall'operatore unitario ${U}$ e supponiamo che il sistema fisico considerato sia invariate rispetto a tale trasformazione, ossia che la trasformazione rappresenti una simmetria del sistema. In particolare, allora, dovrà risultare invariate per tale trasformazione l'hamiltoniano H del sistema, che ne descrive la dinamica}. Per quanto discusso questo comporta
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			{U}^+H{U}= H,
			}
	\end{equation}
o, equivalentemente 
	\begin{equation}
	\label{eq:cap12_5}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			[H,{U}]=0.
			}
	\end{equation}\\

Se consideriamo una \textbf{trasformazione infinitesima}, sappiamo che l'operatore unitario ${U}$ può essere scritto nella forma 
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			{U}= 1- \frac{i\varepsilon}{\hbar}G,
			}
	\end{equation}
dove G è il generatore hamiltoniano della trasformazione considerata. In questo caso l'equazione (\ref{eq:cap12_5}) equivale a 
	\begin{equation} 
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			[H,G]=0.
			}
	\end{equation}
Per l'eq. (\ref{eq:cap12_4}) si ha allora
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			\frac{dG}{dt}=0,
			}
	\end{equation}
e quindi \textbf{G è una costante del moto}. Questo risultato stabilisce la connessione tra simmetrie e leggi di conservazione nella meccanica quantistica.\\

Consideriamo ad esempio un \textbf{sistema isolato soggetto a campi esterni}. Poiché tutte le posizioni di tale sistema in blocco sono equivalenti nello spazio, si può affermare che l'hamiltoniano del sistema non cambia in uno spostamento arbitrario del sistema. In altri termini l'hamiltoniano commuta con l'operazione di traslazione
	\begin{equation}
		\tcboxmath[sharp corners=downhill, colback=white, colframe=black]{
			[H,T (d\vec{x}^{\, \prime})]=0.
			}
\end{equation}
Ma questo equivale a dire che \textbf{l'hamiltoniano commuta con l'operatore impulso $\vec{p}$} del sistema è una quantità conservata:
	\begin{equation}
		\tcboxmath[sharp corners=downhill, colback=white, colframe=black]{
			\frac{d\vec{p}}{dt}=0.
			}
	\end{equation}
Possiamo quindi affermare che \textbf{in meccanica quantistica,come in meccanica classica, la legge di conservazione dell'impulso di un sistema isolato è una diretta conseguenza dell'omogeneità dello spazio.}\\

In seguito mostreremo che, \textbf{come conseguenza dell'invarianza rispetto a rotazioni spaziali di un sistema isolato non soggetto a campi esterni, si conserva in meccanica quantistica, come in meccanica classica, il momento angolare del sistema. La legge di conservazione del momento angolare è dunque una conseguenza dell'isotropia dello spazio.}\\

\textbf{L'invarianza di un sistema isolato, o di un sistema soggetto a campi esterni variabili nel tempo, rispetto a traslazioni temporali è conseguenza dell'omogeneità del tempo. La conservazione dell'energia è dunque una diretta conseguenza di tale simmetria}.\\

Sin qui abbiamo discusso in particolare il caso delle \textbf{simmetrie continue}, ossia delle simmetrie associate a trasformazioni che possano essere ottenute applicando successivamente trasformazioni infinitesime.
Esistono tuttavia trasformazioni che non godono di questa proprietà, e che sono associate a cosiddette \textbf{simmetrie discrete}. In questo caso non esiste alcun generatore hamiltoniano associato alla trasformazione e dunque potrebbe non esistere alcuna osservabile corrispondente ad una quantità conservata. Per alcune simmetrie discrete, tuttavia, lo stesso operatore unitario $U$ che opera la trasformazione può essere al tempo stesso, un operatore hermitiano. In vista dell'eq (\ref{eq:cap12_5}), allora l'operatore $U$ corrisponde ad una quantità osservabile conservata. Questo è il caso, ad esempio, della \textbf{trasformazione di inversione spaziale o parità}. Abbiamo già discusso come la parità sia infatti una quantità conservata per sistemi in cui il campo di forze estese è descritto da un potenziale simmetrico rispetto ad inversione degli assi.

\section[Teorema di Ehrenfest]{Teorema di Ehrenfest}
Consideriamo l'operatore di Hamilton per una particella:
	\begin{equation}
		\tcboxmath[sharp corners=downhill, colback=white, colframe=black]{
			H= \frac{\vec{p}^2}{2m} + {V}(\vec{x}).
			}
	\end{equation}
Calcoliamo l'operatore $d\vec{x}/dt$. Poichè l'operatore di posizione $\vec{x}$ non dipende esplicitamente dal tempo, in virtù dell'eq (\ref{eq:cap12_4}) si ha:
	\begin{equation}
		\frac{d\vec{x}}{dt}= \frac{i}{\hbar}[H,\vec{x}].
	\end{equation}\\

L'unico operatore tra i componenti di H che non commuta con l'operatore di posizione è $\vec{p}^2$. Si ha allora 
	\begin{align}
		\frac{dx_i}{dt}&=\frac{i}{\hbar} \left[ \frac{p_i^2}{2m},x_i \right]= \frac{i}{2m\hbar}\left[ p_i ^2 ,x_i \right] = \frac{i}{2m\hbar}\left(p_i\left[ p_i, x_i\right]+\left[p_i , x_i \right]p_i\right)= \nonumber \\
		&= \frac{i}{2m\hbar }\left( -i\hbar \right) \left( p_i +p_i \right)=\frac{p_i}{m},
	\end{align}
ossia
	\begin{equation}
   	\label{eq:cap12_6}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			\frac{d\vec{x}}{dt}=\frac{\vec{p}}{m}.
			}
	\end{equation}\\
	
Calcoliamo ora l'operatore ${d\vec{p}}/{dt}$. Otteniamo facilmente il risultato cercato utilizzando per gli operatori la loro espressione nella rappresentazione delle coordinate:\\
	\begin{align}
		\frac{d\vec{p}}{dt}&=\frac{i}{\hbar}[\vec{H},\vec{p}]=\frac{i}{\hbar}[V(\vec{x}),\vec{p}]=  \frac{i}{\hbar}[V(\vec{x}),-i\hbar\vec{\nabla}]= \nonumber \\
		&= (V(\vec{x})\vec{\nabla}-\vec{\nabla}V(\vec{x}))= V(\vec{x})\vec{\nabla}-(\vec{\nabla}V(\vec{x}))-V	\vec{x}\vec{\nabla},
	\end{align}
ossia:
	\begin{equation}
	\label{eq:cap12_7}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			\frac{d\vec{p}}{dt}=-\vec{\nabla}V(\vec{x}).
			}
	\end{equation}\\
	
Le due equazioni, (\ref{eq:cap12_6}) e (\ref{eq:cap12_7}), possono essere combinate insieme per ottenere:\\
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			m\frac{d^2\vec{x}}{dt^2}=\frac{d\vec{p}}{dt}=-\vec{\nabla}V(\vec{x}),
			}
	\end{equation}
che esprimono, in forma operatoriale, la legge di Newton. Questo risultato è noto come \textbf{Teorema di Ehrenfest}. 

\section[Rappresentazioni di Schrödinger e di Heisenberg]{Rappresentazioni di Schrödinger e di Heisenberg; equazioni  del moto di Heisenberg}

Nel discutere la dinamica in meccanica quantistica, abbiamo considerato come i vettori di stato evolvono nel tempo secondo l'equazione di Schrödinger. Questo significa che abbiamo considerato la trasformazione di evoluzione temporale come una trasformazione applicata ai vettori di stato, che lascia invariati gli operatori. Questo approccio è noto come \textbf{rappresentazione~di~Schr\"{o}dinger}.\\

In accordo con la precedente discussione generale, possiamo considerare la trasformazione di evoluzione temporale nell'approccio alternativo, e completamente equivalente, secondo cui la trasformazione è applicata agli operatori, mentre i vettori di stato restano invariati nel tempo. Questo approccio è noto come $\textbf{rappresentazione~di~Heisenberg}$.\\

Consideriamo allora l'operatore di evoluzione temporale $U(t, t_0)$ e poniamo per semplicità $t_0 = 0$ :
	\begin{equation}
		\tcboxmath[sharp corners=downhill, colback=white, colframe=black]{
			U(t) \equiv U(t,t_0 = 0) = e^{-\frac{i}{\hbar}Ht}.
			}
	\end{equation}
	Nella rappresentazione di Schrödinger gli stati evolvono nel tempo e gli operatori restano invariati:
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
		\begin{aligned}
			&\ket{\alpha, t_0 = 0}_S \rightarrow \ket{\alpha, t}_S = U(t) \ket{\alpha, t=0}_S ,\\
			&A^{(S)} \rightarrow A^{(S)}.
		\end{aligned}
		}
	\end{equation}
Nella rappresentazione di Heisenberg, viceversa, gli stati restano invariati e gli operatori evolvono nel tempo:
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
		\begin{aligned}
			&\ket{\alpha}_H \rightarrow \ket{\alpha}_H, \\
&A^{(H)}(t_0 = 0) \rightarrow A^{(H)}(t) = U^\textbf{+}(t)A^{(H)}(t_0 = 0)U(t).
		\end{aligned}
		}
	\end{equation} \\

Per definizione i vettori di stato e gli operatori coincidono nelle rappresentazioni di Schrödinger e di Heisenberg al tempo $t_0 = 0$ :
	\begin{equation}
		\tcboxmath[sharp corners=downhill, colback=white, colframe=black]{	
		\begin{aligned}
			\ket{\alpha}_H = \ket{\alpha, t_0 = 0}_S, \\
			A^{(H)}(t_0 = 0) = A^{(S)}.
		\end{aligned}
		}
	\end{equation}\\

Il valore di aspettazione di un generico operatore $A$ su qualunque stato $\ket{\alpha}$ è ovviamente identico nelle due rappresentazioni:
	\begin{equation}
	{}_S\langle \alpha , t \vert A^{(S)} \vert \alpha , t \rangle _S = {}_S\langle \alpha, t_0=0\vert U^\textbf{+}(t) A^{(S)}U(t)\vert\alpha,t_0=0\rangle _S ={}_H\langle \alpha\vert A^{(H)}(t)\vert \alpha\rangle _H.
	\end{equation} \\

Così come nella rappresentazione di Schrödinger l'evoluzione temporale degli stati è definita dall'equazione di Schrödinger, in modo analogo è possibile derivare, nella rappresentazione di Heisenberg, un'equazione fondamentale che definisce l'evoluzione temporale degli operatori. Questa equazione può essere derivata derivando rispetto al tempo l'operatore $A^{(H)}(t)$ nella rappresentazione di Heisenberg:
	\begin{align}
		& \frac{dA^{(H)}(t)}{dt} = \frac{d}{dt}\left[U^\textbf{+}(t)\  A^{(H)}(t_0=0)\ U(t)\right] = \nonumber \\
		&= \frac{\partial U^\textbf{+}(t)}{dt} A^{(H)}(t_0=0)\ U(t) + U^\textbf{+}(t)\  A^{(H)}(t_0=0)\ \frac{\partial U(t)}{dt} = \nonumber \\
		&= \frac{i}{\hbar} H\ U^\textbf{+}(t)\ A^{(H)}(t_0=0)\ U(t) + U^\textbf{+}(t)\ A^{(H)}(t_0=0) \left(-\frac{i}{h}\right) H\ U(t) = \nonumber \\
		&= \frac{i}{\hbar} H\ A^{(H)}(t) - \frac{i}{h} A^{(H)}(t)\ H,
	\end{align}
dove si è supposto che l'operatore $A$, così come l'hamiltoniana $H$, non dipendano esplicitamente (ossia parametricamente) dal tempo. Dunque:
	\begin{equation}
	\label{eq:cap13_1}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			\frac{d A^{(H)}(t)}{dt} = \frac{i}{h} \left[H, A^{(H)}(t) \right];
			}
	\end{equation}
questa equazione è nota come $\textbf{equazione del moto di Heisenberg}$.\\
 
Osserviamo come l'equazione del moto di Heisenberg sia formalmente analoga all'equazione (\ref{eq:cap12_2}), ma il suo significato è alquanto differente: l'eq.~(\ref{eq:cap12_2}) rappresenta la definizione dell'operatore $dA/dt$ della grandezza fisica corrispondente $dA/dt$, mentre il primo membro dell'equazione del moto di Heisenberg contiene la derivata rispetto al tempo dell'operatore della grandezza stessa $A$. Osserviamo anche che l'operatore hamiltoniano coincide nelle rappresentazioni di Schrödinger e di Heisenberg: $U^\textbf{+} H U = H$. Per questa ragione nell'eq.~(\ref{eq:cap13_1}) non abbiamo specificato la rappresentazione.
\section{Teorema del viriale in Meccanica Quantistica}
	\begin{equation}
	\label{eq:cap_13_2}
		\frac{d}{dt}\left( \sum _i x_i p_i \right) = \sum _i\dot{x}_i p_i + \sum _i	x_i \dot{p}_i = \sum _i \frac{p_i ^2}{m}- \sum _i \frac{\partial V}{\partial x_i} = 2T - \sum _i x_i \frac{\partial V}{\partial x_i}-
	\end{equation}
Se $V$ è una funzione omogenea delle coordinate allora:
	\begin{equation}
		\sum _ i x_i \frac{\partial V}{\partial x_i} = KV.
	\end{equation}
Prendendo dall'eq.~(\ref{eq:cap_13_2}) il valore medio su un autostato $\vert n \rangle$ di $H$ e considerando che per qualunque operatore $A$
	\begin{equation}
		\left\langle \frac{dA}{dt} \right\rangle _n = \langle n \vert \frac{dA}{dt}\vert n \rangle = \frac{d}{dt}\langle n \vert A \vert n \rangle = 0, 
	\end{equation}
si ottiene
	\begin{equation}
		\tcboxmath[sharp corners=downhill, colback=white, colframe=black]{
		\langle T \rangle _n = \frac{1}{2} K \langle V \rangle _n.
		}
	\end{equation}
Esempi:\begin{itemize}
\item Oscillatore armonico ($K=2$);
\item Potenziale coulombiano ($K=-1$).
\end{itemize}

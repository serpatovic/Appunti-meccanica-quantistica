\chapter[Correzioni relativistiche all'atomo di idrogeno]{Correzioni relativistiche\\ all'Hamiltoniano\\ dell'atomo di idrogeno}

La trattazione fatta dell'atomo di idrogeno era basata sull'Hamiltoniano
	\begin{equation}
	\label{eq:cap25_1}
		\tcboxmath[sharp corners=downhill, colback=white, colframe=black]{
			H_0=\frac{\vec{p}^{\ 2}}{2m}-\frac{Z e^2}{r}
			}
\end{equation}
($Z=1$ per l'atomo di idrogeno). In una trattazione più realistica è necessario prendere in considerazione diverse \textbf{correzioni}.

\section{Termine cinetico}

L'espressione dell'\textbf{energia cinetica} dell'elettrone si modifica quando si considerano \textbf{correzioni relativistiche }. Nella meccanica relativistica l'energia cinetica è data da:
	\begin{align} 
		E & =  \sqrt{m^2c^4+c^2\vec{p}^{\ 2}}= mc^2 \sqrt{1+ \frac{\vec{p}^{\ 2}}{m^2c^2}} \simeq  mc^2 \left( 1+ \frac{\vec{p}^{\ 2}}{2m^2c^2}-\frac{(\vec{p}^{\ 2})^2}{8m^4c^4}+\dots \right) = \nonumber  \\
		& =  mc^2+\frac{\vec{p}^{\ 2}}{2m}-\frac{(\vec{p}^{\ 2})^2}{8m^3c^2}+ \dots 
	\end{align}\\
	
Il termine della massa a riposo rappresenta una costante additiva irrilevante nella definizione dell'energia. La prima correzione relativistica è allora data dal termine 
	\begin{equation}
	\label{eq:cap25_2}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			H_1=-\frac{(\vec{p}^{\ 2})^2}{8m^3c^2} ,
			}
	\end{equation}
che deve essere aggiunto all'Hamiltoniano $H_0$. \\

Una stima dell'effetto di questa correzione sui livelli di energia dell'atomo può essere ottenuto utilizzando il principio di indeterminazione ed assumendo come valore approssimato del raggio dell'orbita \textbf{elettronica il valore $\boldsymbol{a_0 Z}$}. Si ottiene in tal modo
	\begin{equation} 
		\frac{\langle H_1 \rangle}{\langle H_0 \rangle} \approx \frac{\vec{p}^{\ 2}}{m^2c^2} \simeq \frac{\hbar^2 Z^2}{m^2c^2a_0^2}=\frac{Z^2 \hbar^2}{m^2c^2} \left( \frac{me^2}{\hbar^2}\right)^2=\frac{Z^2 e^4}{\hbar^2 c^2} ,
	\end{equation}
ossia
	\begin{equation}
		\tcboxmath[sharp corners=downhill, colback=white, colframe=black]{
			\frac{\langle H_1 \rangle}{\langle H_0 \rangle} \approx \left( \frac{v_e}{c} \right)^2 \approx \left(  Z \alpha \right)^2 ,
			}
	\end{equation}
dove
	\begin{equation} 
		\tcboxmath[sharp corners=downhill, colback=white, colframe=black]{
		\alpha=\frac{e^2}{\hbar c} \simeq \frac{1}{137}
		}
	\end{equation}
è la cosiddetta costante di struttura fine. Così, per l'atomo di idrogeno, questa correzione relativistica è dell'ordine di grandezza relativo di $\sim10^{-4}$.
\section{Accoppiamento spin-orbita}

L'\textbf{esistenza dello spin} dell'elettrone implica un'altra \textbf{correzione dello stesso ordine di grandezza}. Questa può essere qualitativamente compresa col seguente ragionamento: se l'elettrone fosse in quiete rispetto al protone, risentirebbe solo di un campo elettrico generato dalla carica del protone. Questo è il \textbf{termine del potenziale di Coulomb che appare in $\boldsymbol{H_0}$}. Poiché l'elettrone è però in movimento vi sono effetti addizionali. \\

\textbf{Nel sistema di riferimento dell'elettrone, il protone è in moto così che è presente una corrente e l'elettrone risente di un campo magnetico. Questo campo magnetico interagisce con lo spin dell'elettrone, o, più precisamente, con il momento magnetico dell'elettrone}. \\

Se il moto relativo del protone rispetto all'elettrone fosse rettilineo, il campo magnetico visto dall'elettrone sarebbe dato da:
	\begin{equation} 
		\tcboxmath[sharp corners=downhill, colback=white, colframe=black]{	
			\vec{B}^{\, \prime}=-\gamma \frac{\vec{v}}{c} \wedge \vec{E} \ \simeq -\frac{\vec{v}}{c} \wedge \vec{E} ,
			}
	\end{equation}
dove $\vec{E}$ è il campo elettrico nel sistema di quiete del protone. \\

Poiché l'elettrone ha un momento magnetico intrinseco proporzionale al suo spin, dalla forma
	\begin{equation} 
		\tcboxmath[sharp corners=downhill, colback=white, colframe=black]{
			\vec{\mu}=-\frac{e}{mc}\vec{S}
			}
	\end{equation}
ci aspettiamo che l'interazione con il campo magnetico effettivo risulti data da
	\begin{align}
		H_2 & =  -\vec{\mu} \cdot \vec{B}^{'}=\frac{e}{mc} \vec{S} \cdot \vec{B}^{'}= -\frac{e}{mc^2}\vec{S} \cdot \left( \vec{v} \wedge \vec{E} \right)= \nonumber \\
		& =  + \frac{e}{m^2c^2}\vec{S} \cdot \vec{p} \wedge \vec{\nabla}\phi= \frac{e}{m^2c^2}\vec{S} \cdot \vec{p} \wedge \frac{\vec{r}}{r} \ \frac{d\phi}{dr}= \nonumber \\
		& =  -\frac{e}{m^2c^2}\frac{1}{r} \ \frac{d\phi}{dr}\vec{S} \cdot \vec{L}= \frac{1}{m^2c^2} \left( \frac{1}{r} \ \frac{dV}{dr} \right) \vec{S} \cdot \vec{L} ,
	\end{align}

dove $V=-e\phi=- Z e^2/r$ è il potenziale cui è soggetto l'elettrone. \\

In realtà il moto dell'elettrone non è rettilineo uniforme, ed il risultato ottenuto risulta troppo grande di un fattore $2$ (\textbf{questo effetto è noto come precessione di Thomas}. Il termine di interazione corretto ha dunque la forma
	\begin{equation}
	\label{eq:cap25_3}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			H_2=\frac{1}{2m^2c^2} \left( \frac{1}{r} \ \frac{dV}{dr} \right) \vec{S} \cdot \vec{L} ,
			}
	\end{equation}
con
	\begin{equation} 
		\tcboxmath[sharp corners=downhill, colback=white, colframe=black]{
		V=-\frac{ Z e^2}{r} .
		}
	\end{equation}\\
	
Anche in questo caso è semplice ottenere una \textbf{stima della correzione} indotta dal termine aggiuntivo nell'Hamiltoniano:
	\begin{align}
		\frac{\left< H_2 \right>}{\langle H_0 \rangle} & \approx   \frac{1}{m^2c^2} \left( \frac{1}{r} \ \frac{ Ze^2}{r^2} \right) \vec{S} \cdot \vec{L} \cdot \left( \frac{Ze^2}{r} \right)^{-1} \approx \nonumber  \\
		& \approx  \frac{\vec{S} \cdot \vec{L}}{m^2c^2r^2} \approx  \frac{\hbar^2 Z^2}{m^2c^2a_0^2}=  \frac{Z^2 \hbar^2}{m^2c^2}\left( \frac{me^2}{\hbar^2} \right)^2= \frac{Z^2e^4}{\hbar^2c^2} ,
	\end{align}
ossia
	\begin{equation} 
		\tcboxmath[sharp corners=downhill, colback=white, colframe=black]{
		\frac{\left< H_2 \right>}{\langle H_0 \rangle} \approx \left( Z\alpha \right)^2 .
		}
	\end{equation}
L'interazione spin-orbita induce pertanto una correzione relativa ai livelli energetici dell'atomo che è dello stesso ordine di grandezza della correzione relativistica dovuta al termine cinematico ($\sim10^{-4}$ per $ Z =1$).
\section{Calcolo perturbativo delle correzioni}
L'effetto stimato delle correzioni ai livelli energetici degli atomo idrogenoidi, indotto dalla correzione relativistica all'energia cinetica e dell'accoppiamento spin-orbita, è sufficientemente piccolo da poter essere trattato, con ottima approssimazione, nella \textbf{teoria delle perturbazioni}. \\

Consideriamo come Hamiltoniano imperturbato l'Hamiltoniano $H_0$ dell'equazione (\ref{eq:cap25_1}) e come perturbazione $V$ la somma degli Hamiltoniani $H_1$ e $H_2$ definiti in (\ref{eq:cap25_2}) e (\ref{eq:cap25_3}):
	\begin{equation} 
		\tcboxmath[sharp corners=downhill, colback=white, colframe=black]{
			V=H_1+H_2=-\frac{p^4}{8m^3c^2}+\frac{1}{2m^2c^2} \left( \frac{1}{r} \ \frac{dV}{dr} \right) \vec{S} \cdot \vec{L} .
			}
	\end{equation}
Proponiamoci qui di calcolare le \textbf{correzioni ai livelli energetici imperturbati, al primo ordine nella perturbazione $\boldsymbol{V}$}. \\

I livelli di energia dell'Hamiltoniano imperturbato $H_0$, corrispondenti ad un determinato valore del numero quantico principale $n$, hanno un grado di degenerazione pari a $2n^2$. Gli stati degeneri differiscono per i diversi valori dei numeri quantici $l,m_l$ ed $m_s$ definiti dagli autovalori di $L^2$, $L_z$ ed $S_z$. Per tutti gli stati con $n>1$ risulta quindi necessario applicare la \textbf{teoria delle perturbazioni nel caso degenere}. \\

Il calcolo risulta estremamente semplificato se, per quanto concerne la dipendenza delle variabili angolari e di spin delle funzioni d'onda imperturbate, si considerano gli \textbf{autostati di}
	\begin{equation}
	\label{eq:cap25_4}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			J^2, \ J_x, \ L^2, \ S^2 ,
			}
	\end{equation}
in luogo degli autostati di $L^2, L_z, S^2, S_z$. \\

Le perturbazioni $H_1$ ed $H_2$ possono infatti essere scritte convenientemente nella forma
	\begin{equation}
	\label{eq:cap25_5}
		\tcboxmath[sharp corners=downhill, colback=white, colframe=black]{
			H_1=-\frac{1}{2mc^2} \left( \frac{\vec{p^2}}{2m} \right)^2 = -\frac{1}{2mc^2} \left( H_0+\frac{Ze^2}{r} \right)^2 ,
			}
	\end{equation}
e
	\begin{equation}
	\label{eq:cap25_6}
		\tcboxmath[sharp corners=downhill, colback=white, colframe=black]{
			H_2=\frac{1}{4m^2c^2} \left( \frac{1}{r} \ \frac{dV}{dr} \right) \left(\vec{J}^2-\vec{L}^2-\vec{S}^2 \right) .
			}
	\end{equation}
Da queste espressioni risulta infatti evidente che \textbf{gli operatori $\boldsymbol{H_1}$ ed $\boldsymbol{H_2}$ commutano con gli operatori in equazione (\ref{eq:cap25_4}), cosicché, nella corrispondente base, la perturbazione risulta già diagonale}. (È bene sottolineare, tuttavia, che le perturbazioni $H_1$ ed $H_2$ non commutano, ovviamente, con l'Hamiltoniano imperturbato $H_0$. Pertanto $H_1$ ed $H_2$ risultano diagonali solo nel sottospazio degli autostati degeneri di $H_0$ corrispondenti a diversi valori di $J^2$, $J_z$ ed $L^2$). \\

\textbf{Le correzioni al primo ordine ai livelli energetici dell'atomo si ottengono allora direttamente calcolando i valori di aspettazione della perturbazione $\boldsymbol{V}$ sugli autostati di $\boldsymbol{H_0}$, $\boldsymbol{J^2}$, $\boldsymbol{J_z}$, $\boldsymbol{L^2}$, $\boldsymbol{S^2}$}. \textbf{Indichiamo questi autostati con}
	\begin{equation} 
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			| n,l,j,m_j \rangle .
			}
	\end{equation}\\
	
Per un determinato valore del numero quantico orbitale $l$, il numero quantico $j$ può assumere i valori
	\begin{equation} 
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			j=l\pm1/2 .
			}
	\end{equation}
Le corrispondenti autofunzioni sono della forma
	\begin{equation} 
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{		\psi_{n,l,j,m_j}=R_{nl}(r)Y_{j=l\pm1/2,m_j} .
		}
	\end{equation}\\
	
Cominciamo con il calcolare, su questi stati, \textbf{i valori medi della perturbazione $\boldsymbol{H_1}$} indotta dalle correzioni relativistiche all'energia cinetica. Utilizziamo l'equazione ($\ref{eq:cap25_5}$) troviamo:
	\begin{align}
	\label{eq:cap25_7} 
		& \langle n,l,j,m_j | H_1 |n,l,j,m_j \rangle = \nonumber \\
		&=-\frac{1}{2mc^2}\langle n,l,j,m_j |\left( H_0+\frac{Ze^2}{r} \right) \left( H_0+\frac{Ze^2}{r} \right)  |n,l,j,m_j \rangle = \nonumber \\
		& =-\frac{1}{2mc^2}\langle n,l,j,m_j | \left( E_n+\frac{Ze^2}{r} \right)^2  | n,l,j,m_j\rangle = \nonumber \\
		& =-\frac{1}{2mc^2} \left( E_n^2+2E_nZe^2 \left< \frac{1}{r} \right>_{nl} +\left( Ze^2 \right)^2\left\langle \frac{1}{r^2} \right\rangle _{nl} \right)  ,
	\end{align}
dove si sono definiti i valori medi
	\begin{equation}
		\tcboxmath[sharp corners=downhill, colback=white, colframe=black]{
			\left\langle \frac{1}{r^k} \right\rangle _{nl} = \langle n,l,j,m_j | \frac{1}{r^k} | n,l,j,m_j \rangle = \int_0^{\infty} dr \ r^2 \ \frac{1}{r^k} \left( R_{nl}(r) \right)^2 .
		}
	\end{equation}\\
	
Per questi valori medi sono note delle formule generali, che qui riportiamo:
	\begin{equation}
	\label{eq:cap25_8}
	\tcboxmath[sharp corners=downhill, colback=white, colframe=black]{
	\begin{split}
		\left< \frac{1}{r} \right>_{nl} & = \left( \frac{Z}{a_0} \right) \frac{1}{n^2} , \\ 
		\left< \frac{1}{r^2} \right>_{nl} & = \left( \frac{Z}{a_0} \right)^2 \frac{1}{n^3(l+1/2)}  ,\\ 
		\left< \frac{1}{r^3} \right>_{nl} &= \left( \frac{Z}{a_0} \right)^3 \frac{1}{n^3 \ l \ (l+1/2)(l+1)} \qquad (l \neq0) .
\end{split}
	}
	\end{equation}
(Il valor medio $\left<1/r^3\right>_{nl}$ risulterà utile nel calcolo della correzione indotta dall'accoppiamento spin-orbita). \\

Sostituendo i valori medi (\ref{eq:cap25_8}) nell'equazione (\ref{eq:cap25_7}) ed utilizzando le espressioni
	\begin{equation} 
		\tcboxmath[sharp corners=downhill, colback=white, colframe=black]{
			E_n=-\frac{mc^2 \left(Z\alpha\right)^2}{2n^2} 
			}
\end{equation}
per l'energia dei livelli imperturbati e 
	\begin{equation} 
		\tcboxmath[sharp corners=downhill, colback=white, colframe=black]{
			a_0=\frac{\hbar^2}{me^2}=\frac{\hbar^2c^2}{e^4}\frac{e^2}{mc^2}=\frac{e^2}{mc^2\alpha^2}
			}
	\end{equation}
per il raggio di Bohr, otteniamo:
	\begin{align} 
		\left\langle H_1 \right\rangle _{nljm_j} & = -\frac{1}{2mc^2} \left[ \frac{m^2c^4 \left( Z \alpha \right)^4}{4n^4}-\frac{mc^2 \left( Z \alpha \right)^2 Z e^2}{n^4} \frac{mc^2\alpha^2 Z}{e^2}+ \right. \nonumber \\
		& \qquad \qquad   \left. + \left( Z e^2 \right)^2 \frac{1}{n^3(l+1/2)} \left(\frac{mc^2\alpha^2}{e^2} \right)^2 Z^2 \right] = \nonumber  \\
		& =  -\frac{1}{2mc^2} \left( m^2c^4 \right) \left( Z \alpha\right)^4 \left[ \frac{1}{4n^4}-\frac{1}{n^4}+\frac{1}{n^3(l+1/2)}  \right] ,
	\end{align}
ossia
	\begin{equation}
	\label{eq:cap25_9}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{	
			\left< H_1 \right>_{nljm_j} = -\frac{1}{2}mc^2 \left( Z \alpha \right)^4 \left[ \frac{1}{n^3(l+1/2)}-\frac{3}{4n^4}\right]  .
			}
	\end{equation}
Questa correzione risulta dall'ordine di grandezza aspettato: più piccola di circa un fattore $\left(Z \alpha \right)^2$ rispetto ai livelli di energia imperturbati. \\

Calcoliamo ora la \textbf{correzione}, al primo ordine dello sviluppo perturbativo, \textbf{indotto} sui livelli di energia imperturbati \textbf{dall'interazione spin-orbita}. Utilizzando l'equazione (\ref{eq:cap25_6}) otteniamo:
	\begin{align}
	\label{eq:cap25_10}
		\left< H_2 \right>_{nljm_j} &= \langle n,l,j,m_j | H_2 | n,l,j,m_j \rangle = \nonumber  \\
		& = \frac{1}{4m^2c^2} \langle n,l,j,m_j | \left( \frac{Ze^2}{r^3} \right) \left( \vec{J}^2-\vec{L}^2-\vec{S}^2 \right)      | n,l,j,m_j \rangle= \nonumber  \\
		& =  \frac{\hbar^2 Ze^2}{4m^2c^2} \left\langle \frac{1}{r^3} \right\rangle _{nl} \left[ j(j+1)-l(l+1)-\frac{3}{4}  \right] .
	\end{align}
Il fattore tra parentesi quadre che entra in questa espressione, nei due casi $j=l\pm1/2$, vale 
	\begin{equation}
		\left. \left[ j(j+1)-l(l+1)-\frac{3}{4}  \right]  \right|_{j=l+1/2}    = \left( l+\frac{1}{2} \right) \left( l+\frac{3}{2}\right)-l\left(l+1 \right) -\frac{3}{4}=l
	\end{equation}
e
	\begin{equation} 
		\left. \left[ j(j+1)-l(l+1)-\frac{3}{4}  \right] \right|_{j=l-1/2} = \left( l-\frac{1}{2} \right) \left(l+\frac{1}{2} \right)-l\left( l+1 \right) -\frac{3}{4}=-l-1 .
	\end{equation}\\
	
Sostituendo questi risultati nell'equazione (\ref{eq:cap25_10}), insieme al valore medio $\left< 1/r^3 \right>_{nl}$ dato nell'equazione (\ref{eq:cap25_8}), si ottiene:
	\begin{equation}
	\label{eq:cap25_11}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
		\left< H_2 \right>_{nljm_j}=\frac{1}{4}mc^2\left( Z\alpha \right)^4 \frac{\begin{Bmatrix}
		      l  \\ 
		      -l-1 
		    \end{Bmatrix}
		    \begin{matrix}
		    \leftarrow j=l+1/2 \\
		    \leftarrow j=l-1/2
		    \end{matrix} }{n^3 \ l \ \left(l+1/2 \right) \left( l+1 \right)} ,
		    }
\end{equation}
valida per $l\neq0$. La correzione è nulla per $l=0$. \\

Le due correzioni, fornite dalle equazioni (\ref{eq:cap25_9}) e (\ref{eq:cap25_11}), possono essere infine combinate per ottenere la \textbf{correzione totale}, al primo ordine nella perturbazione, ai livelli di energia degli atomi idrogenoidi. Nei due casi, corrispondenti a $j=l\pm1/2$ si ottiene:
	\begin{align} 
		\left( \Delta E \right)_{j=l+1/2} &= \left( \left< H_1\right> +\left<H_2 \right>  \right)_{j=l+1/2}= \nonumber \\
		& = -\frac{1}{2} mc^2 \left( Z\alpha \right)^4 \frac{1}{n^3} \left[ \frac{1}{l+1/2}-\frac{3}{4n}-\frac{1}{2(l+1/2)(l+1)}\right]=  \nonumber \\
		& =  -\frac{1}{2} mc^2 \left( Z\alpha \right)^4 \frac{1}{n^3} \left[ \frac{l+1-1/2}{(l+1/2)(l+1)}-\frac{3}{4n}\right]= \nonumber  \\
		& = -\frac{1}{2} mc^2 \left( Z\alpha \right)^4 \frac{1}{n^3} \left[ \frac{1}{l+1}-\frac{3}{4n} \right]= \nonumber \\
		& = -\frac{1}{2} mc^2 \left( Z\alpha \right)^4 \frac{1}{n^3} \left[ \frac{1}{j+1/2}-\frac{3}{4n} \right]
	\end{align}
e
	\begin{align} 
		 \left( \Delta E \right)_{j=l-1/2}&=\left( \left< H_1\right> +\left<H_2 \right>  \right)_{j=l-1/2}= \nonumber \\
		& = -\frac{1}{2} mc^2 \left( Z\alpha \right)^4 \frac{1}{n^3} \left[ \frac{1}{l+1/2}-\frac{3}{4n}-\frac{1}{2l(l+1/2)}\right]= \nonumber \\
		& = -\frac{1}{2} mc^2 \left( Z\alpha \right)^4 \frac{1}{n^3} \left[ \frac{l+1/2}{l(l+1/2)}-\frac{3}{4n}\right]= \nonumber \\
		& = -\frac{1}{2} mc^2 \left( Z\alpha \right)^4 \frac{1}{n^3} \left[ \frac{1}{l}-\frac{3}{4n} \right]= \nonumber  \\
		& = -\frac{1}{2} mc^2 \left( Z\alpha \right)^4 \frac{1}{n^3} \left[ \frac{1}{j+1/2}-\frac{3}{4n} \right] .
	\end{align}
In conclusione, possiamo scrivere:
	\begin{equation}
		\tcboxmath[enhanced, sharp corners=downhill, colframe=black, colback=white, borderline={2pt}{-3pt}{black}]{
			\Delta E = \langle H_1+H_2 \rangle_{nljm_j}= -\frac{1}{2}mc^2 \left( Z\alpha \right)^4 \frac{1}{n^3} \left[ \frac{1}{j+1/2}-\frac{3}{4n}\right] ,
			}
	\end{equation}
valida per entrambi i valori $j=l\pm1/2$. \\

Utilizzando l'equazione relativistica di Dirac è possibile mostrare che il risultato ottenuto è corretto anche nel caso \textbf{$\boldsymbol{l=0}$}. \\

Lo splitting dei livelli è rappresentato, per il caso $n=2$, nello schema sottostante\\
\begin{center}
\begin{tcolorbox}[width=.9\textwidth ,sharp corners= downhill, colframe=black, colback=white]
\includegraphics[width=10cm]{immagini/cap_25/fig25_1.png}
\end{tcolorbox}
\end{center}

Gli stati con $l=1$ (stati $p$) possono avere $j=1/2$ e $j=3/2$ mentre gli stati con $l=0$ (stati $s$) corrispondono necessariamente a $j=1/2$. \'E interessante osservare le correzioni dovute allo spin-orbita e al termine cinetico si sommano in modo tale da rendere degeneri gli stati $^2S_{1/2}$ e $^2P_{1/2}$.
Una trattazione più accurata, basata sull'equazione relativistica di Dirac, non altera questo risultato. Tuttavia, nel $1947$, un accurato esperimento condotto da Lamb e Rutherford ha mostrato una sottile separazione tra i due livelli $^2S_{1/2}$ e $^2P_{1/2}$ (\textbf{Lamb-shift}). Questo effetto è spiegabile soltanto nel contesto della completa teoria quantistica relativistica ed è originato dalle fluttuazioni quantistiche del campo dell'elettrone.
